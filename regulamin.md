# Regulamin parkingowego systemu kontroli wjazdu oraz korzystania z serwisu i aplikacji

### 1. Strona internetowa i aplikacja mobilna
##### 1) Wstęp i postanowienia ogólne
1. Zgodnie z  wymogami Ustawy o  świadczeniu usług drogą elektroniczną ustala się niniejszy Regulamin świadczenia usług drogą elektroniczną. Określa on zasady i warunki techniczne świadczenia usług drogą elektroniczną za pośrednictwem strony internetowej.
1. Każdy Użytkownik przed rozpoczęciem korzystania ze Strony internetowej jest zobowiązany zapoznać się z niniejszym Regulaminem. Rozpoczęcie korzystania z Usług jest równoznaczne z pełną akceptacją warunków Regulaminu.
1. Użytkownik zobowiązuje się do przestrzegania niniejszego regulaminu. Zgadza się także z polityką prywatności oraz na wykorzystywanie plików cookie.
1. Usługodawca zastrzega prawo zmiany niniejszego Regulaminu, od czasu do czasu może on ulec zmianie. W takim przypadku użytkownik zostanie powiadomiony mailowo z wyszczególnionymi zmianami. Wówczas dalsze korzystanie z serwisu będzie oznaczać akceptację nowych warunków.
1. Usługodawca dołoży wszelkich starań, żeby serwis funkcjonował w sposób ciągły. Zastrzega się jednak, że w funkcjonowaniu mogą wystąpić przerwy w celu aktualizacji danych, naprawienia błędów, dokonania innych prac konserwacyjnych, a także z innych przyczyn.
1. Użytkownik jest uprawniony do korzystania z  zasobów Strony internetowej wyłącznie na własny użytek osobisty.
##### 2) Tworzenie konta
1. Aby korzystać z serwisu wymagane założenie konta. Użytkownik rejestruje się, wprowadzając nazwę użytkownika, hasło, numer tablicy rejestracyjnej oraz email, który zostanie poddany weryfikacji.
1. Użytkownik zobowiązany jest podać prawdziwy adres e-mail, tj. taki, pod którym odbiera korespondencję.
1. Użytkownik zobowiązany jest do niezwłocznego zawiadomienia Usługodawcy o zmianie swojego adresu e-mail.
1. Jest także zobowiązany do podania prawdziwych pozostałych informacji oraz zgadza się nie tworzyć wielu kont.
##### 3) Polityka prywatności
1. Wypełniając obowiązek informacyjny wskazany w art. 20 ust. 1 pkt 2 Ustawy o świadczeniu usług drogą elektroniczną, informujemy, że dbamy o bezpieczeństwo danych osobowych w zgodzie z przepisami dotyczącymi ochrony danych osobowych, w szczególności Ustawy o ochronie danych osobowych oraz aktami wykonawczymi do tej ustawy. Zatem wszystkie wprowadzone dane są chronione i nie udostępniane osobom trzecim.
1. Użytkownik wyraża zgodę na przetwarzanie danych osobowych, w szczególności adresu poczty elektronicznej oraz numeru tablicy rejestracyjnej użytkownika, w zakresie niezbędnym do świadczenia usług otwierania bramy, logowania do aplikacji i korzystania z serwisu.
1. Użytkownik ma prawo do wglądu w podane przez siebie informacje, żądania ich zmiany lub usunięcia. W razie braku tego typu żądań, dane mogą być przetwarzane do końca istnienia konta użytkownika lub serwisu internetowego.
##### 4) Cookies
1. Usługodawca może stosować mechanizm plików „cookies” (tzw. „ciasteczka”), które podczas korzystania przez Użytkowników ze Strony internetowej zapisywane są przez serwer Usługodawcy na dysku twardym urządzenia końcowego Użytkownika. Ma to na celu poprawne działanie Strony internetowej na urządzeniach końcowych Użytkowników.
1. Każdy Użytkownik może zmienić ustawienia przeglądarki internetowej dotyczące użycia plików „cookies” – istnieje możliwość ręcznego wyłączenia oraz usunięcia tych plików. Może to jednak wpłynąć na wpłynąć na niektóre funkcjonalności serwisu, spowodować utrudnienia lub nawet uniemożliwić korzystanie z serwisu.
##### 5) Zamknięcie konta
1. W każdej chwili użytkownik może poprosić o zamknięcie konta, co będzie skutkować usunięciem z bazy wszelkich jego danych i zaprzestaniem możliwości korzystania z usługi wjazdu do bramy. Procedura zamknięcia konta może potrwać do dwóch dni roboczych.
### 2. Parking
1. Użytkownikiem parkingu jest osoba kierująca pojazdem w chwili wjazdu lub wyjazdu przez bramę. Każdy Użytkownik pojazdu poprzez wjazd wyraża zgodę na warunki Regulaminu i zobowiązuje się do przestrzegania jego postanowień.
1. System rozpoznaje tablice rejestracyjne pojazdu i otwiera bramę, jeśli tablice są zarejestrowane w bazie.
1. Użytkownikowi zaleca się posiadanie czystych tablic, nieutrudniających algorytmom ich rozpoznania. Klienci planując wjazd powinni uwzględnić czas oczekiwania na rozpoznanie tablic i otwarcie bramy, zazwyczaj wynoszący około 20 sekund.
1. Nie ponosimy odpowiedzialności za ewentualny dłuższy czas oczekiwania w przypadku awarii lub błędu systemu, w szczególności w przypadku braku możliwości odczytu numeru rejestracyjnego pojazdu z przyczyn leżących po stronie Użytkownika (np. nieczytelne lub zabrudzone tablice rejestracyjne).
1. Nie ponosimy odpowiedzialności za utratę lub uszkodzenie pojazdów lub rzeczy stanowiących ich wyposażenie, jak również nie odpowiadamy za rzeczy pozostawione w tych pojazdach oraz inne przedmioty pozostawione na parkingu.
1. Jeśli Użytkownik opuszcza samochód, pozostawiony pojazd powinien być unieruchomiony, mieć wyłączony zapłon oraz światła. Pozostawiony pojazd powinien być skutecznie zabezpieczony przed samoczynnym przemieszczeniem się (staczaniem). Ryzyko skutków w tym zakresie ponosi w pełni Użytkownik, także w stosunku do osób trzecich.
1. Stan techniczny pojazdu oraz sposób jego zaparkowania nie powinien zagrażać otoczeniu. Ryzyko strat powstałych wskutek niesprawności technicznej pojazdu lub złego zaparkowania ponosi Użytkownik.
1. System jest przeznaczony dla samochodów osobowych.
1. Zarządzający jest uprawniony do zamknięcia i wznowienia działania systemu w terminach przez siebie ustalonych, jak również do podjęcia decyzji o okresowym wyłączeniu możliwości użytkowania lub zmianie czasu otwarcia.
1. Obowiązuje bezwzględny zakaz wjazdu pojazdów przewożących materiały niebezpieczne, w szczególności łatwopalne, żrące, wybuchowe oraz inne.
1. Kierowcy pojazdów zobowiązani są do przestrzegania poleceń obsługi oraz innych osób posiadających uprawnienia w tym zakresie (Policja, Straż Miejska) oraz do zachowania szczególnej ostrożności, zwłaszcza podczas parkowania i wykonywania manewrów.
1. Wjeżdżając należy pamiętać, że brama może zamykać się natychmiast po przejeździe każdego pojazdu. Jednoczesny przejazd dwóch pojazdów jest zabroniony i grozi uszkodzeniem pojazdu oraz elementów systemu automatycznej obsługi. Odpowiedzialność za powstałe szkody i koszty naprawy bądź wymiany uszkodzonych elementów systemu ponosi kierujący pojazdem.
1. W szczególnych przypadkach zarządzający ma prawo nałożyć zakaz wjazdu dla danego pojazdu lub wezwać do natychmiastowego opuszczenia terenu. W przypadku, gdy takie wezwanie użytkownika nie przyniesie rezultatu, obsługa zobowiązana jest wezwać odpowiednie służby celem wyegzekwowania postępowania zgodnego z Regulaminem.
1. Każde konto jest przypisane do jednego pojazdu (jego numerów tablic rejestracyjnych).
1. W przypadku naruszenia przez Użytkownika postanowień niniejszego Regulaminu, bądź nie stosowania się przez Użytkownika do poleceń Obsługi Parkingu Zarządzający może nakazać opuszczenie terenu lub zastosować środki niezbędne dla przywrócenia stanu zgodnego z Regulaminem, w tym również poprzez usunięcie pojazdu.
1. Użytkownik pojazdu odpowiada za wszelkie szkody wyrządzone Zarządzającemu oraz osobom trzecim, spowodowane przez pojazd lub Użytkownika pojazdu. Zarządzający nie odpowiada za szkody, za które ponoszą odpowiedzialność inni Użytkownicy lub osoby trzecie.
### 3. Zgłaszanie problemów
Wszelkie błędy w aplikacji i serwisie internetowym, problemy z otwieraniem/ zamykaniem bramy oraz wszelkie uwagi i zastrzeżenia dotyczące funkcjonowania systemu należy zgłaszać bezpośrednio do obsługi parkingu, pocztą elektroniczną lub telefonicznie.
